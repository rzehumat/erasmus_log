Největší lži:
- "dám si jedno pivo" -- jako v čr, ale v menším množství (doma jsem měl 1 trojpivo, tady mám 3x300ml plechovky -- jo, je to drahé a ti kacíři si dovolili prodávat pivo v divné míře 300 ml)
- "dám si jednu saunu" -- no, uvažujme 1 sauna = 10-15 min v sauně + krátká koupel v moři / jezeru / řece / sněhu, v nejhorším případě sprcha... Jenže, typicky je tam skvělá společnost, takže moc není vůle odcházet. 
Velká akce týden zpět: "dám si 2-3 sauny a půjdu" --> realita: furt jsem potkával známé, takže saun bylo ... sedm
Menší akce včera: "dám si jednu" --> po první jsme šli dělat "andělíčky" do sněhu (samozřejmě bez oblečení), po druhé jsem chtěl skočit do moře, ale zmrzlo; po třetí jsme zjistili, že ani ve třech lidech ten led neprorvem a do čtvrté jsem šel, abych se ohřál před cestou na kole domů 😅
Musela to být zajímavá podívaná. Tři nazí blbci běhající po zmrzlém zálivu v 8 večer v -5°C či kolik vlastně bylo. 
Kousek opodál 3 jiní blbci startují motorovku, protože zapomněli vyndat loď (nechat loď v ledu znamená vysoké riziko jejího poškození).
Nabídli nám symbiózu, že se pak můžeme vykoupat v díře po jejich lodi. Jenže já jsem už musel jet, takže asi někdy jindy.
