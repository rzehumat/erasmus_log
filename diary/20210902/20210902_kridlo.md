<!---
# Deník 01: Let
- spani na listopadu, krasny vyhled (fotka)
- delayed bus, fuck it
- I am IDIOT, ALWAYS travel with backpack, never with a case
- unsure dutyfree, only 1l of alcohol -> more next time
- unexpected fellow friend from Prague

# tesim se na sezeni na kridlech
- asi budu mit, co jsem nejvic chtel
- vesnican v letadle
- what railway / speedway is that? Oh, it's a shore.
- Finnair Account seems worth
- responsibilities of exit row
- YT video - exit row safety
- more legroom
- different clouds
- different Finnish clouds
- so many islands full of trees
- so many forests

- all tickets online
- many cyclists
- so many parks
- fucking luggage
- polish neighbour
- wierd self-locking door, one key for all
- lost in the woods with an italian from Bergamo

- learning Finnish? Forget about it
- sharpen knife on plate
-->
Ahoj, jmenuji se Matěj, studuji KJR FJFI a zde budu psát o svém Erasmu 
na Aalto University ve Finsku (více o tom, proč jsem si vybral Aalto, bude 
v samostatném článku).  

Cílem tohoto blogu je informovat o možnostech, poskytnout tipy a triky 
a -- a to je asi nejdůležitější -- hromadně informovat rodinu a přátele 
o tom, jak se vlastně mám a co dělám.

Chtěl bych psát co nejpřehledněji, aby kolegové-studenti nemuseli hledat 
dlouho. Proto v této sérii _Deník_ nečekejte žádné checklisty, tipy 
nebo kulturní zajímavosti. To bude v samostatné _Tematické_ sérii. Na 
začátku každého článku pak bude tldr;, abyste nemuseli procházet celý článek.

**tldr; Let PRG-HEL, první dojmy a ubytování.**

Čtvrtek, 2. 9. 2021. Probouzím se do čehosi neznámého. Ne že bych si hned 
po probuzení uvědomoval, co musím udělat -- šlo spíš o cizí postel na cizí 
koleji. Čtyřleté bydlení na Podolí bylo ukončeno, ale díky přátelům z FYKOSu 
(tady bude link na článek o tom, co kdo jsem a co dělám) jsem mohl přespat 
zdarma. Nádherný výhled na Prahu, který pokoj umožňoval, je v cloudu -- 
odkaz níže (za fotky děkuji Štěpánovi; o tom, 
proč nefotím, napíšu již brzy zde; naštěstí mám lidi, co fotí za mě).

https://photos.app.goo.gl/wrAup8f1SetUgt4A7
<!-- fotka 1 zde -->

Hlavně nic nezapomenout. A také to zvládnout nacpat zpět. A ještě snížit 
hmotnost -- říkám si a vyhazuji prázdnou krabičku od léků, které jsem 
přeložil do samostatné kapsy kufru. Ok, pohoda -- teda, 
až na to, že mám jaksi proti své vůli kufr, který to nezvládá úplně nejlíp 
už od nástupu do vlaku, kde se ulomil podstavec na spodní podstavě (zde 
bude link na _tematický_ článek o tom, proč nemám rád kufry a preferuji 
krosny). 

Doporučená tříhodinová rezerva před odletem je zcela oprávněná. Tři hodiny 
před odletem se s palačinkou v puse loučím a lezu do výtahu z koleje, 
T = -2:45 odcházím ze zastávky s tím, že na autobus nemá smysl čekat, -2:43 
dobíhám nakonec dorazivší autobus, -1:50 před dveřmi terminálu dojídám 
sbalenou snídani a s otevřením prostor k odložení zavazadel (cosi jako -1:40) 
stojím ve frontě. Vidím všechny před sebou, co mají krosny, které nikdo 
zvlášť nekontroluje na hmotnost, ba ani na rozměry, a říkám si, že jsem si měl 
vzít krosnu taky (zde bude link na vysvětlující článek o krosnách proti 
kufrům a zde bude link na článek o zavazadlech do letadla). 

Zbytek byl zcela standardní, snad jen s výjimkou množství desinfekce a jednoho 
předkládání dokladu o očkování (zde bude link na komentář k cestování v době 
pandemie). Cca v -1:10 nacházím gate. 

Místo pocitu, že mám vše hotovo, přichází otázka "*Co přivezu místním?*". 
Že to bude lahev alkoholu, bylo jasné, horší byla otázka množství -- 
v příručním zavazadle jsem měl jen malou rezervu hmotnosti (link na článek 
o zavazadlech) a Finsko patří k zemím s přísnou (proti-)alkoholovou 
politikou (zde 
bude link na článek o přepravě alkoholu v letadle do zahraničí a taky o 
alkoholu ve Finsku). 

Po dvojitém googlení a pohovoru s paní v prodejně jdu s veselým úsměvem 
(a ještě veseleji cinkajícím párem Becherovek v batohu zpět) ke gatu. 

Uff, nikdo nekontroloval hmotnost zavazadla ani obsah. Pochopitelně litr 
tvrdého nic není, ale tehdy jsem to úplně nevěděl (více bude zde). 
Sedám si do skvělého místa u nouzového východu, které je všeobecně oblíbené 
díky většímu prostoru na nohy (členství ve Finnair s volbou preferovaného 
sedadla se zřejmě vyplatilo; více o povinnostech s tímto místem spojených 
bude zde). Z okolí se ozývá cosi připomínajícího texty skupiny Korpiklaani 
-- asi finština, řekl jsem si (zde je něco o možnostech studia finštiny 
a zde zase něco o domácí přípravě na studium a zde zase něco o tom, proč 
finština není tak hrozná, jak se říká -- zejména pro Čechy).

S ohledem na to, co se říká o Finech, očekávám, že v letadle nepadne ani 
slovo. V souladu s tím o pět minut později vedeme se sousedem bujarý rozhovor 
o všem možném týkající se Finska a Aalto University. Soused se představil jako 
Čech studující design na Aaltu a hned mě poučil, že mezi studenty designu 
je Aalto mnohem známější, čímž bourá stereotyp, že všichni 
Čeští studenti v zahraničí jsou na Cambridge, Oxfordu, Imperialu nebo ETH.  

Nějaká hlášení a pak se letadlo rozjíždí. Jakožto člověk, co moc nelítá, 
jsem vetšinu času koukal, co se děje na křídlech, případně co je venku 
(v tomto videu se můžete dozvědět něco o tom, co jsou ty věci na křídlech, 
které nejsou proudový motor, a v tomhle pak o těch, které jím jsou). 
Nebudeme zabíhat do technických detailů, šlo o Embraer 190 (twin-jet, 
narrow-body, blended-winglet).  

Let byl nádherný. Finnair (podle všeho jediná přímá linka PRG-HEL a vlastně 
jediná přímá z ČR nebo Katowic) má oproti Ryanu (který jsem znal předtím) 
zdarma vodu a možná ještě něco dalšího; také jejich borůvkový džus (nebo 
co to je -- píšu brzy, tohle jsem ještě nenastudoval, každopádně zde bude 
link na finské jídlo a pití). Pod námi šly vidět různé druhy mraků (přehled 
např. na wiki https://cs.wikipedia.org/wiki/Oblak#Současné\_třídění) a z 
různých tvarů měst a krajiny pod námi jsem o naši pozici nezjistil 
zhola nic, protože dominanty měst zkrátka nejsou tak dominantní, aby je šlo 
rozeznat z letadla (resp. vinou je pravděpodobně moje nedostatečná znalost 
zeměpisu). Teda, jdou vidět letiště a dálnice, ale to je asi všechno. 
Nejznatelnější dominantou byla dráha, silnice, násep či co, prostě jakási 
táhnoucí se čára v krajině, která byla o chvíli později na základě moře 
pod námi identifikována jako pobřeží, podle směru letu asi polské. 

Na mapách a videích níže je příklad toho, co jsem přibližně viděl z letadla 
během příletu do Finska. Podobných videí je spousta, stačí zadat "Landing 
Helsinki" na Youtube. 
Video a fotka jsou odjinud, nicméně viděl jsem něco podobného. Opět žádná 
mapa, fotka ani video není moje dílo.

https://mapy.cz/s/gumoharude

https://cdn.britannica.com/62/149562-050-56D2D5C5/Helsinki-archipelago-Finland.jpg

https://youtu.be/z1VaDzPRNsk

https://youtu.be/lVaLN1soEKk

https://youtu.be/LtzgGQOmPJc

https://youtu.be/wwbpqHjcSnQ

První dojmy byly, že ostrovy vypadají jako rozsypané kakao nebo peřinková 
buchta. A taky že je tu hodně lesů. Aspoň mi to tak přišlo (kdyžtak pište do 
komentářů, zda souhlasíte či ne). Pro srovnání Stansted 
(https://youtu.be/PyL0Oy32pxU). Na druhou stranu, podle místních v okolí 
Helsinek zas tak moc lesů není -- tak pro srovnání ještě Rovaniemi 
(https://youtu.be/LptzXklqWJw). 

Po příletu byl odchod z letadla po skupinách -- kvůli omezení kontaktů. 
Kontrola potvrzení o očkování šla rychle, pak jsem chvíli spekuloval, zda 
jít na vlak či autobus a nakonec jsem sednul na vlak. Mimochodem, místní 
aplikace na MHD (HSL) umí vyhledávat i z adresy na adresu a pokud si člověk 
explicitně nezvolí "omezit chůzi", tak se asi projde -- v mém případě to 
bylo asi 1,5 km. Což by normálně byla úplně pohoda, ale ten .... kufr dělal 
randál a bolela z něj ruka. 

První dojmy z města -- je tu více stromů, parků (a občas i lesů). Většina 
chodníků obsahuje i pruh pro cyklisty. A cyklistů tu je značně -- naopak 
vozidla MHD jsou neobvykle prázdná (viz Finnish nightmares -- full bus 
https://www.facebook.com/finnishnightmares/photos/a.1434260190045922/1471626272975980/
).

"Koleje" jsem našel a vše šlo podle plánu (více o bydlení bude v samostatném 
článku). Vedoucího kolejí asi nikdy nikdo neviděl, ani neznáme, jak se 
jmenuje. Koluje drb, že je velmi urostlý -- asi aby uměl vyhodit 
nespolupracující nájemníky. Jiný drb praví, že je to nějaký systém 
generující emaily. 

Můj spolubydlící je z Polska a je hrozně fajn. Věkem asi jako naši rodiče, 
ale koho to zajímá, stejně je neformální. "Bla bla bla... Naučit se finsky? 
Na to se klidně vykašli. Snažil jsem se o to a šlo to pomalu. Pak jsem 
ale zjistil, že to vlastně nepotřebuji. Pracuji tu šest let a pokaždé 
jsem se anglicky domluvil." Pozn: anglicky tu umí skoro každý, včetně 
důchodců -- ba dokonce i státní správa. 

Rozdíly proti ČR rozeberu v samostatném článku (samozamykací dveře, drahý 
alkohol, sauny, jeden klíč na vše, hodně kol nebo třídění odpadu). 

Již během prvního dne jsme stihli s kamarádem z Bergama (jo, toho Bergama 
ze zpráv) zrealizovat jednu aktivitu typickou pro Finsko -- ztratit se v lese. 
Pomohly offline Mapy. 

Ok, to je prozatím vše. Pro prevenci zahlcení mailu zde svůj osobní 
mail dávat nebudu. Jakékoli reakce, upozornění na chyby či otázky jsou 
vítány, kontakt na mě si určitě zvládnete najít (můžete reagovat přímo zde 
přes GitHub nebo v článku je spousta indicií, podle kterých byste neměli 
mít problém mě najít. 
<!--Kdo bude chtít nějak reagovat nebo se na cokoli zeptat
Kdyžtak pište přes GitHub, najděte si mě na jiných  
do komentářů (nebo na můj mail 
, co by vás zajímalo. 
Případná upozornění na jakékoli chyby jsou vítána. 
-->
