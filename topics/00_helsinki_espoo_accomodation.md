<!---
# Student accomodation in Helsinki / Espoo
- see GitHub
- you primarily want AYY - Teekari...
- apply ASAP both HOAS (2x) + AYY (everything) 
- nothing in July -> go on your own
    - AKT, FB, sublet
-->

tldr; přehled ubytování pro studenty v Helsinkách / Espoo, tipy, viz https://github.com/rzehumat/helsinkiStudentAccommodation; co chcete a kde to sehnat; 
info o místní kultuře bude jinde

Ahoj, tento článek je jakýsi návod, jak shánět studentské ubytování 
v Helsinkách / Espoo. Berte v potaz, že to píše člověk z Aalta 
a pro jiné univerzity mohou být výhodnější jiná místa. 

## Kde chcete být ubytovaní

Podívejte se na GitHub výše.

1. Váš ultimátní cíl je bydlet na "Teekkarikylä" ("teekkari" = student 
techniky, "kÿla" = vesnice ... nebo tak něco). Odtam je to nejblíže 
do kampusu, je tam nejvíce studentů, všechny akce, dobrá cena. Pokud dostanete 
nabídku sem, tak (krom kamarádů jinde) není důvod jít jinam. Pokud 
ve studentských fórech uvidíte "JMT" nebo "SMT", jde o reference právě sem 
(ulice Jämeräntaival, Servin Maijan tie). Cena od 250 EUR / měsíc.
2. Dobrou cenu a polohu nabízí i cokoliv jiného od AYY. Cena od 
250 EUR / měsíc.

Odsud níže si to musíte seřadit dle osobních preferencí (vzdálenost / cena / 
koleje vs byt).
- HOAS je cenově taky skvělý, ale jejich byty jsou rozházené všude po městě, 
ergo hrozí dlouhé dojíždění.
- Studentský byt může být výhra (v extrémním případě levnější než HOAS/AYY 
a dokonce poblíž), ale taky se může prodražit (600 EUR či víc). Chcete 
městskou část Otaniemi nebo Tapiola, v horším případě centrum Espoo nebo 
Helsinek.
- Antti Korpi Student house má příjemnou komunitu a okolí. Nevýhoda je vysoká 
cena (450 EUR / měsíc) a velká vzdálenost 
(approx. 10 km na kole / 30-50 min MHD). Pokud chcete být aktivní na 
studentských akcích, tak to bude velmi frustrující (osobní zkušenost). Na 
druhou stranu, vše zařízení je v ceně (povlečení, nádobí), obchod a zastávka 
je hned před vchodem, posilovna je v ceně. Les je cca 200 m vedle. Uspořádání 
1 + 1 + koupelna + kuchyň. 
- Forenom Hostel -- blízko, ale dražší (~420 EUR / měsíc); navíc pokoje po 
dvou -> potřebujete někoho k sobě; větší studentské zázemí bych tu nečekal 

## Jak získat ubytování
- obecně pomáhá se domluvit a hlásit se "s kamarádem"
- je obrovský přetlak uchazečů VŠUDE -> chcete to dělat ASAP

1. Žádost na AYY / HOAS dejte hned, jakmile se otevře. Do potvrzení 
studentského statusu nahrajte jakýkoli dokument týkající se Erasmu, který 
máte tou dobou k dispozici a kde je vaše jméno a název univerzity. Na tom 
nezáleží, oni se kdyžtak doptají. **Přihlašování je prostě klikací válka 
(na pořadí záleží), tak se nezdržujte, nebo na vás nezbyde.** Neomezujte se na 
polohu či typ, omezte jen rozpočet (horní hranice třeba 400 nebo 500 EUR), 
prostě berte cokoliv. **Žádosti na HOAS se podávají dvě, jedna na "furnished" 
a jedna na "unfurnished". Nenechte se zmást, že jako exchange studenta vás 
to povede jen na "furnished".**
2. Pokud se vám HOAS / AYY neozve během června, přidejte se do FB skupin na 
byty, koukejte na Sublet a napište na Forenom či Antti Korppi, zda mají volno. 
Asi po vás budou chtít, abyste jim zájem závazně potvrdili co nejdřív -- vy 
to naopak chcete udělat co nejpozději -- "nechat si je v záloze, kdyby nic 
lepšího nevyšlo" -> nějak se rozumně domluvte. Pokud si nejste jisti bytem, 
pošlete tam někoho z vašich tutorů (v mojem případě to byla Aalto 
Fyysikkokilta), ať to pro vás zajde zkontrolovat. 
3. Pokud čas pokročí (konec července / 1. polovina srpna), přestaňte být 
vybíraví a něco vemte. Pokud se AYY nějak rychle hýbe, můžete ještě chvíli 
počkat. Pokud ne, vemte něco třeba i méně výhodného, aby to prostě bylo -- 
možnost přestěhovat se lépe bude ještě během semestru. V mojem případě to 
bylo Antti Korppi. 
4. Pokud furt nic nemáte ani v polovině srpna, shánějte klidně jen na 
měsíc (pak seženete něco jiného). Třeba se budete často stěhovat, ale budete 
bydlet! Zkuste i méně častá místa, kde hledat dlouhodobé ubytování, třeba 
Airbnb.
